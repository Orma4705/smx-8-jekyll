<head>
  <link rel="stylesheet" href="style.css" />
</head>
<h1>TRES NOIES</h1> 

<p class="ocupacio">Passen tres noies, totes de blanc, sota una pluja de sol batent, mans enllaçades, galtes rosades i cabelleres volant al vent.
  </p>
<p>Inconegudes ja de llurs mares,van deleroses qui sap a on; sembla que estrenin el goig de l'herba i que refacin el cor del món.</p>

<h1>LA RENOUERA</h1>
<p class="ocupacio">Al volt de la primavera que coses no fan brogit! El vent per les fulles noves, la nova esperança al pit.</p>
<p>Jo sé una gentil minyona que mai no té el cor marrit: li diuen la renouera pel cant i per l'esclafit.</p>
<h1>DIA D'ACABALLES</h1>
<p class="ocupacio">Llum davant meu, gropada al meu darrera i déus informes cavalcant pel cel. Un remolí les branques exaspera i cauen fulles de color de mel.</p>
<p>L'espai es torç en fluctuant cinglera; un raig malalt es migra de recel.  Són mar i tros escuma i polseguera, clotes i balmes desolat bruel.</p>


